# QUÆSTIO III.

*Sitne de Fide, Clementem XI. esse verum Christi Vicarium?*

I. EX dictis sequitur resolutio hujus celeberrimæ quæstionis. An scilicet sit objectum materiale fidei ista veritas, quod Clemens XI. sit verus Papa, & Petri successor? Communiter affirmant apud Amic. disp. 3. sect. 5. contra Cajet. 2. 2. quæst. 1. art. 3., Bagnes, Canum, Cordubam.

Dicendum itaque, esse materiale Fidei objectum, quod Clemens XI. sit verus Christi Domini Vicarius.

Prob. Quia conclusio theologica descendens ex una revelata, & altera evidenter cognita evidentiâ morali strictè dicta est materia Fidei, ut ostendimus quæst. præcedenti; sed Clementem XI. esse verum Christi Vicarium, est conclusio theologica descendens ex hac præmissâ revelatâ: Omnis rite electus ab Ecclesiâ in Pontificem est verus Christi Vicarius; & ex hac altera evidenter nunc nota toti Ecclesiæ: Clemens XI. est rite electus; ergo hujusmodi conclusio est materia fidei.

Confirm. 1. ex decreto Martini V. in Concilio Constantiensi apud Art., in quo præcipitur, ut suspecti de hæresi interrogentur, An credant, quod Papa canonicè electus, qui pro tempore fuerit, sit Petri successor; habens supremam auctoritatem in Ecclesiâ?

Confirm. 2. Si non esset materia fidei, Clementem XI. esse verum Christi Vicarium, neque esset de fide, fuisse alium verum Christi Vicarium; nam eodem modo constat de electione Clementis XI. ac de electione aliorum Pontificum; sed dicere, quod nunquam de fide fuerit, extitisse in Ecclesiâ verum Christi Vicarium, repugnat tam Christi Domini promissionibus, quam conceptui Reipublicæ Ecclesiasticæ, quæ cum sit instituta à Christo Domino velut quoddam corpus morale, sine capite esse non potest; ergo.

Confirm. denùm, quia fide divinâ tenemur credere, Ecclesiam visibilem esse veram Dei Ecclesiam, & hoc determinatum Concilium, v. g. Tridentinum, fuisse verum, & catholicum, cui Spiritus Sanctus adstitit; atqui nec Ecclesia visibilis consistere potest cum solis membris sine capite, nec Concilium Acephalum est verum, ac legitimum; ergo de fide est, Ecclesiam visibilem, & Concilium legitimum habere caput visibile distinctum ab invisibili, quod est Christus Dominus: & consequenter de fide est, hunc numero Pontificem esse vere Christi Vicarium. Et sane infallibilis auctoritas declarandi, ac definiendi res fidei competit Concilio, & Ecclesiæ ratione capitis; Unde, sede vacante, nihil definiri potest, cum Christus Dominus Petro dixit *Tu es Petrus*, & *&c.* ergo non potest credi fide divina, Concilium esse legitimum, & Ecclesiam habere adfistentiam Spiritus Sancti in rebus de fide definiendis, nisi credatur ut conjuncta suo capiti, atque adeo nisi de fide sit, Pontificem pro tempore existentem esse verum Christi Vicarium.

II. Objic. 1. Deus nusquam revelavit, quod Clemens XI. sit verus Pontifex; ergo non potest id credi fide divina.

Confirm. Non est de fide, hunc numero infantem esse a Sacerdote baptizatum; ergo neque est de fide, Clementem XI. esse baptizatum; sed si non est baptizatus, si non est vir, si non habet reliqua essentialia Pontificatus, neque est verus Christi Vicarius; ergo non est de fide, esse Christi Vicarium.

Resp. Distinguo antecedens: Non est revelatum explicite, concedo; implicite, nego antecedens, & consequentiam: eo prorsus modo, quo revelatum est, hanc numero Ecclesiam esse veram Dei Ecclesiam; ita prorsus revelatum est, hunc numero Pontificem esse vere Christi Vicarium, & Ecclesiæ caput. Quando enim revelavit Christus, Petrum, ejusque successores esse sui Vicarios, implicite revelavit, etiam Clementem XI. esse suum Vicarium in hypothesi, quod sit canonice electus, & constat de tali electione.

Ad confirm. concessio antecedente, distinguo primum consequens: neque est de fide, Clementem XI. esse baptizatum, in hypothesi, quod constet de ejus legitimæ electione, nego consequentiam; antequam de ea constet, concedo primum consequentiam cum illa substantia, & nego secundam. Cum esse Pontificem essentialiter includat esse baptizatum, esse virum &c. hunc dum constat de electione, ita de fide est esse verum Pontificem, ut etiam de fide sit esse baptizatum, & habere reliqua Pontificatus essentialia: quicquid sit, an Ordo sacer sit Pontificatus essentialis, de quo dubitare Arriaga, quia videtur esse vetus Pontifex, qui eligitur antequam sacros ordines susceperit.

III. Objic. 2. Aliquando Ecclesia accepando aliquem in verum Pontificem erravit; ergo non est de fide, Pontificem ab Ecclesia acceptatum esse verum Christi Vicarium. Probatur antecedens: Fertur enim Joannes VIII. anno 853. fuisse fœmina: Eugenius etiam IV. fuit a Concilio Basilecnsi depositus, quamvis ab Ecclesia prius fuisset acceptatus, & deinde Ecclesiam rexit.

Confirm. Multi Romani Pontifices erraverunt in fide; nullus autem in fide errans est verus Pontifex; ergo, &c. Major constat; Nam D. Petrus negavit Christum Dominum, & coegit Gentiles judaizare. Salem potest Pontifex labi in hæresim etiam externam, quo lapsu posito, decidit e Pontificatu; ergo cum non sit de fide, quod hic numero Pontifex non sit lapsus in hæresim, non est de fide, quod sit verus Pontifex.

Confirm. 2. Qui negaret, Clementem XI. esse Christi Vicarium, non esset hæreticus, nec peccaret contra fidem, sed esset Schismaticus peccans contra charitatem, & unitatem Ecclesiæ; ergo ut prius.

Resp. nego antecedens: ad illud de Joanna Papilla dicendum cum Bell., Becano, & aliis communissime, Joannem VIII. dictum fuisse fœminam per jocum, quia erat juvenis, & in suis operationibus non se gerebat viriliter; adeo ut ob suam mollitiem, & indulgentiam adversus Photium, aliofque hæreticos ortum, & firmatum fuerit schisma Græcorum. Hinc hæretici dixerunt, Papam fuisse fœminam; quod est omnino commentitium. Eugenius IV. depositus fuit a Concilio Basileensi, non quando Concilium illud erat Catholicum, sed quando erat Conciliabulum schismaticum. Ecclesia etiam aliquando verum suum caput non agnovit, quia non constabat adhuc de ejus electione legitimæ: nunquam tamen Ecclesia universa in falsum caput conspiravit. Adde, quod licet aliquis simoniacæ v. gr. electus non sit catenas verus Pontifex, juxta bullam Julii II. at ubi Ecclesia illum acceptat, ejus acta sunt valida, & ut verus Pontifex habendus est, donec de simonia convincatur; quod constat ex lege *Barbarius* ff. de officio Prætors; & ideo in hujusmodi casu, ne Ecclesia acephala maneat, lex naturalis quodammodo prævalet in hoc casu legi positivae Iulii II. declarantis , nullam esse electionem simoniacam.

Ad 1. confirm. Nullus verus Pontifex docens ex cathedra erravit , quicquid hæretici oblatrent . D. Petrus ore tantum , non corde Christum negavit , nec docuit Judaismum, sed volebat circumcisionem permittere , ne offenderentur recentes in fide; in quo ab Apostolo reprehensus fuit. Negant multi Doctores , posse Pontificem in hæresim labi, cum dixerit Dominus Petro Lucæ 22. *Rogavi pro te, Petre, ut non deficiat fides tua*. Sed hoc transmisso, donec Pontifex declaretur hæreticus , perseverat in illo dignitas Pontificalis, ut communius docent cum Suár., Cajet., Cordub. apud Arr. disp. 7. sect. 9. Sicut enim constare debet de electione, ut credatur Pontifex, ita constare debet de hæresi, ut definat eredi Pontifex. Sicut autem Pontifex solum ob crimen hæresis decedit e Pontificatu, ex traditione Apostolica , non vero ob alia delicta ; quia prima sedes a nemine judicatur ( quando enim simoniacæ eligitur, non decidit ob hoc delictum, sed non assurgit ad Pontificatum ) ita pariter decidit , si fiat perpetuo amens, quia tunc non est amplius civiliter homo . Constare tamen debet Ecclesiæ de amentia, antequam desinat esse Pontifex ; & interius ex assistentia Spiritus Sancti errare non potest in definiendis iis, quæ ad fidem , ad religionem , & ad Ecclesiæ regimen spectant .

Ad 2. potest aliquis esse schismaticus , & non hæreticus , si scilicet nolit se submittere Clementi XI. quamvis non neget, cum esse verum Pontificem : schisma enim est divisio Ecclesiæ , & opponitur Charitati nedum illam suo capiti ; potest autem haberi ista divisio modo explicato sine peccato infidelitatis . Omnis autem negans , Clementem esse verum Pontificem , peccat etiam contra charitatem , tum etiam contra fidem, posito, quod constet de ejus legitimæ electione ; quamvis non puniatur ut hæreticus; quia talis veritas , quam negaret , non est proposita ab Ecclesia ut materia fidei ; ad hæresim enim; requiritur , ut quis pertinaciter contradicat Ecclesiæ aliquid proponenti ut credendum de fide, & a Deo revelatum.

IV. Alia, quæ objiciunt ad hæc hæretici, ut de Formoso Pontifice, qui sedit sex annos, & deinde a Stephano VII. declaratus fuit Pseudopontifex, adeo ut iterum Stephanus ordinaverit eos, qui a Formoso Ordines acceperant: Necnon de Honorio I. qui inter-damnatos a 6. Synodo reperitur; videnda sunt apud Bell. l. 4. de Pontifice, ubi ostendit, perperam hæc obici. Nam Formosus fuit legitimus Pontifex, & Stephanus VII. erravit non tamquam Pontifex, sed tamquam privatus homo, dum sævit in Formofum mortuum, projiciendo in Tyberim ejus cadaver, eo quod a Papatu prius obtinendo per Formofum prohibitus fuerat. Honorius vero a Schismaticis tantum, non a Catholicis insertus est inter damnatos a 6. Synodo.