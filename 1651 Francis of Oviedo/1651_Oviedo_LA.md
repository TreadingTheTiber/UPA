## PVNCTVM  VII.

*An reuelatio vniuersalis sufficiat ad credendum actu fidei singularia euidenter in vniuersali contenta? Vbi an sit de fide hunc numero Papam esse Papam.*

**76** VNiuersalem reuelationem sufficere ad credendum singularia euidenter sub illa contenta apud omnes Theologos est omnino certum. Exemplum sit : Reuelat Deus ; omnem hominem ex Adamo procedentem contrahere originale peccatum : euidens est Petrum esse hominem ex Adamo procedentem, quo sit esse de fide Petrum contrahere originale peccatum, quia nulla est prudens ratio, vt eum ab originali excipiamus : fide ergo diuina credimus Petrum contrahere originale peccatum, quia reuelatum est hoc obiectum immediatè in se ipso reuelatione vniuersali, quæ est immediata de omnibus particularibus, & de vnoquoque illorum, licèt non de vnoquoque adæquatè, sed inadæquatè, quia non vnum tantum singulare, sed omnia continentur in reuelatione; idem enim est dicere : omnis homo contrahit originale peccatum, ac dicere : Petrus contrahit originale peccatum, Ioannes contrahit originale, &c. licèt in reuelatione vniuersali, hæc indiuidua non ita distinctè, sed confusè ex parte subiecti *omnis homo* significentur.

**77** Distinguuntur etiam reuelatio vniuersalis, seu confusa, & reuelatio mediata, seu remota, ex eo quod vniuersalis, seu confusa immediatè attingit idemmet obiectum, quod singularis, & distincta, & tantum ab hac distinguitur ex modo concipiendi. Mediata autem non attingit idemmet obiectum, quod immediata; immediata enim attingit obiectum in seipso ; mediata autem non in seipso, sed in aliquo, quod ex illo infertur, veluti cum reuelatur Christum esse hominem, reuelatio terminatur ad ea, quæ substantialiter hominem constituunt, & ex eo quod ad hæc terminetur, dicitur reuelatio mediata omnium, quæ ex illis inferuntur per veram causalitatem, sic dicitur ex eo, quod reuelatum sit Christum esse hominem esse mediatè reuelatum esse risibilem. Pono modo rei explicandæ causa risibilitatem esse passionem physicè distinctam ab humanitate, vel quoduis accidens distinctum, & inseparabile naturaliter ab humanitate, loco risibilitatis substitue, hoc autem quod est esse mediatè reuelatum in re non est, esse reuelatum, sed inferri necessario ex illo, quod reuelatum est.

**78** Dixi mediatè reuelari, quæ per veram causalitatem inferuntur, ex immediatè reuelatis: ea enim, quæ tantùm inferuntur logicè, & physicè inter se identificantur, non mediatè, sed immediatè reuelata dicuntur, quando eorum alterum reuelatum est. Sic ex eo quod sit reuelatum Christum esse hominem, immediatè reuelatum est esse animal rationale, & constare corpore, & anima, quia physicè, & realiter esse hominem, esse animal rationale, esse constans corpore, & anima, sunt omnino idem, & tantum distincta per diuersos modos significandi, quapropter hæc omnia eadem fidei certitudine constant. Ratio autem propter quam eadem fide credenda sunt ea, quæ confusè tanquam partes totius, vel tanquam singularia respectu vniuersalis, ac creduntur distinctè, & expressè reuelata est, quia hæc distinctio confusi, seu distincti non se tenet ex parte obiecti reuelati, sed tantum ex parte modi illa concipiendi, imo non ex parte modi, quo ea concipit Deus reuelans, sed quo nos talia obiecta apprehendimus, quia Deus nihil confusè apprehendit.

**79** Ex his inferes, quotiescumque infertur conclusio ex vna præmissa reuelata, & alia lumine naturæ nota, conclusionem esse de fide, si præmissa reuelata confusè continet obiectum præmissæ lumine naturæ notæ, veluti in hoc syllogismo: Omnis homo descendens ex Adamo contrahit originale: Petrus est homo descendens ex Adamo: ergo Petrus contrahit originale. Obiectum huius conclusionis est de fide, quia minor confusè continetur in maiori, non mediatè, sed immediatè, dum enim dicitur omnis homo descendens ex Adamo contrahit originale, idem est, ac dicere: Petrus descendens ex Adamo contrahit originale: Ioannes descendens ex Adamo contrahit, &c. Minor enim prædicti syllogismi tantum explicat suum obiectum contentum esse in subiecto maioris, qua ratione illi applicat reuelationem afficientem obiectum maioris propositionis. Ex quo constat obiectum minoris esse reuelatum, & fieri obiectum proximum, & expeditum ad terminandum actum fidei. Sic explicui controuers. 10. Logicæ punct. 3. ex P. Tanner. ibi citato, apud 1. partem, quod etiam hic docet disputat. 1. quæst. 1. dub. 3. Idem docent Soarius disputat. 3. sect. 11. num. 5. Valentia disp. 1. quæst. 1. punct. 2. Vterque Hurtad. Complut. disp. 2. diff. 4 Salmant. disp. 11. sect. 2. Vasq. 1. parte, disp. 5. cap. 3. & disput. 135. num. 6. vbi dicit non inferri propositionem singularem ex vniuersali, sed in illa contineri. Idem tradunt Aureol. Scot. Can. & Vega apud Puente Hurtado, & passim omnes Doctores.

**80** Cum ergo propter reuelationem vniuersalem actu fidei creditur singulare explicatum per illius cognitionem determinatam, tunc actus fidei non dicitur dependere ex duabus præmissis, vna reuelata, & alia non reuelata, sed per propositionem particularem explicari, & distinctè cognosci reuelationis subiectum distinctè actu fidei creditur. Habemus enim de fide *omnem hominem* (excipienda semper est Beatissima Virgo Deipara) contraxisse originale: postea cum dicimus: *Petrus est homo*, explicatur, & secernitur subiectum maioris vniuersalis, & cognoscimus in illo Petrum contineri, & ideo de Petro credimus actu fidei, quod de omni homine in maiori enunciamus. Neque ad hoc est necessarium, vt fide credamus hoc indiuiduum esse hominem, vt eadem fide credamus contraxisse peccatum, sed sufficit euidenter cognosci hominem esse, quia vt benè notat Puent. Hurtad. disput. 11. §. 20. subiectum, de quo aliquid reuelatur naturæ lumine cognitum supponitur, & postea actu fidei prædicatum reuelatum illi conuenire creditur.

**81** Quod si quis euidentia physica falsò iudicaret aliquod indiuiduum esse hominem quia in illo omnia accidentia hominis intuebatur, non posset de illo credere actu fidei contraxisse peccatum originale, non quia deficiebat applicatio: hæc enim prudens erat ad credendum, sed quia deficiebat obiectum formale fidei, quod benè notauit Puent. Hurt. ibidem; existimaret ergo ille hominem teneri ad credendum actu fidei indiuiduum, quod hominem iudicabat, contraxisse originale, quapropter si oppositum asseruisset, peccaret ex conscientia erronea.

**82** Existimauit Valentia modo citatus hanc applicationem reuelationis per præmissam naturaliter notam, tantum contingere, quando præmissa reuelata est vniuersalis, & naturaliter nota est particularis, vt contingit in syllogismo adducto: *omnis homo ex Adamo descendens*, &c. Rectè autem notauit Soarius ibidem aliquando etiam inferri conclusionem de fide ex maiori lumine naturæ nota, & minori reuelata, veluti in hoc syllogismo *omnis homo constat corpore, & Anima; Christus est homo: ergo Christus constat corpore, & anima*. Cuius consequens reuelatum fuit, cum reuelatum est obiectum minoris. Id tamen explicat maior propositio, qua ostenditur identitas inter hoc, quod est esse hominem, & hoc, quod est constare corpore, & anima, & consequenter reuelationem expressè, & distinctè applicat ad hoc obiectum *Christus constat corpore, & anima*, & illud nobis reddit proximè credibile actu fidei.

**83** Placet etiam aduertere in omnibus syllogismis, quorum conclusionem dicimus esse de fide tantum nos intendere, obiectum conclusionis posse credi propter reuelationem, quam discursus formalis applicat, seu ostendit, non vero ipsam conclusionem formalem, vt talem esse fidei actum, quia conclusio formalis deducta, vt formæ syllogisticæ, numquam est fidei actus, cum fides discursiua non sit. Sic rem defendit Cardinalis de Lugo disput. 1. sect. 13. §. 3.

**84** Occurrit difficultas in hac materia grauissimi momenti, videlicet an vi reuelationum vniuersalium, quibus reuelatum est omnem hominem legitimè electum in Ecclesiæ legitimum Pontificem esse Petri successorem in munere, & authoritate, & verum Papam, & omne Concilium legitimè congregatum habere infallibilem authoritatem, eique Spiritum sanctum assistere in rebus ad Ecclesiam pertinentibus sit reuelatum hunc numero Papam v. g. Innocent. X. esse verum Papam, & hoc numero Concil. v. g. Trident. esse legitimum, & Spiritus sancti assistentia Ecclesiæ negotia tractasse, & veritates ad fidem pertinentes definiisse. Non procedit quæstio de Pontifice, & Concilio, nondum ab Ecclesia receptis, de quibus adhuc controuertitur, an electio, & congregatio recentes sint legitimæ, sed de Pontifice, & Concilio, quæ vniuerfim Ecclesiæ recepit, & pacificè apud fideles authoritatem possident.

**85** Pro sententia negante stant Turrecremata lib. 4. sum. §. 2. cap. 9. Albertus de agnoscendis assertionibus, quæst. 5. Caietanus 2. 2. quæst. 1. art. 3. in respon. ad 4. Cano lib. de locis cap. vltimo. Vega in Tridentin. cap. 39. Cordub. lib. 1. quæst. 17. Castro lib. 1. contra hæref. cap. 9. Bannez 2. 2. quæst. 1. artic. 10. dub. 2. ad 2. vbi affirmat hunc numero Pontificem esse verum Papam, tantum esse certum certitudine morali. Eamdem sententiam tradiderunt Didacus de Arce Lector Theolog. 2. 2. quæst. 1. artic. 10. Mag. Manæius quæst. de authorit. Papæ ad 3. Idem supponit ibidem noster doctissimus Deza primus in hoc Complut. collegio publicus Theologiæ lector dub. 1. de potestat. Pontificis paulo ante solutionem argumentorum, vbi ait, constare posse alicui hunc numero Pontificem non esse verum Papam, quia illum absque intentione baptizauit. Eamdem conclusionem propugnauit olim P. Gasp. Hurtad. tunc temporis collega D Ildefonsi in hac Vniuersitate Collegij Maximi, solemnibus disputationibus pro laurea doctoratus in vniuersitate de more habitis. Cui conclusioni de officio subscripserant Doctor Gregorius de la Camara huius vniuersitatis Decanus, & Doctor D. Aluarus de Villegas vespertinæ cathedræ Theologicæ regens. Subscripsere postea P. Vasquez, & P. Torres. Insuper Cardin. Bellarm. tom. 1. tractat. de Conciliorum authoritate, cap. 9. ad postremam obiectionem, ait naturali solum euidentia, aut fide humana habere Concil. Nicænum, & Ephes. esse legitimè congregata, & hoc sufficere, vt definita ab illis tanquam de fide habeantur. P. Valentia 2. 2. disput. 1. quæst. 1. punct. 7. in quæstiuncula 5. §. 39. vt probabile admittit posse eligi in summum Pontificem aliquem non baptizatum, aut iure, diuino incapacem.

**86** De fide esse hunc numero Papam esse verum Papam, & hoc numero Concilium ab omni Ecclesia, absque hæsitatione receptum v. g. Tridentinum esse verum Concilium defendunt omnes Doctores huius temporis: nullus oppositum asserere est ausus à tempore Clemens VIII. quo de hac re grauiter controuersum est occasione P. Gasp. Hurt. qui tunc Collega D. Ildefonso oppositam sententiam propugnauit, qua de causa tum ille, tum alij, qui eidem sententiæ subscripsere, Romam vocati sunt à Clemente VIII. etsi in Hispania res fuerit composita, vt refert ipse Hurt. disp. 11. diff. 13. Sunt igitur pro hac parte affirmante Cardinalis de Lugo, disp. 1. sect. 3. §. 5. num. 316. Soarius disput. 5. sect. 8. num. 1. & disput. 10. sect. 5. Tannerius disp. 1. quæst. 1. dub. 5. num. 146. Castro Pallao tom. 1. tract. 4. punct. 5. §. 2. Puente Hurtado disputat. 11. sect. 3. & disp. 37. per totam. Quod etiam probabile putat Gregor. Hurtad. disputat. 11. diff. 13. Salmeron, Albertinus, Valentia, & Lorca apud Soar. loco citato §. disp. & apud Pallao Bonau. Arag. Ludou. de Leon, Magister Gueuara, & Doctor Andreas Marmol. Referuntur etiam à Bannez, & alijs, nonnulli asserentes de fide non esse hunc numero Pontificem esse Pontificem quousque aliquid definiat, vel alicuius sancti canonizationem celebret, postquam vero aliquid horum præstiterit de fide esse hunc numero Pontificem esse Pontificem.

**87** Sit conclusio: ad hoc vt quæ Pontifex definit sint de fide, & fide credantur, necesse non est fide credere, aut de fide esse hunc numero Pontificem esse Pontificem. Ita expressè Bellarm. supra citatus, & Bannez,qui respondet argumento, quo ex sua inferri sententia probari intenditur non esse fide credenda ea, quæ à Pontificibus, aut Conciliis definiuntur, & omnes authores,qui negant,de fide esse hunc numero Pontificem esse verum Pontificem,aut hoc numero Concilium esse verum Concilium,hi enim nunquam admittent non esse de fide ea,quæ definita sunt à Tridentino,& Innocentio X. quod absque errore in fide dici non posset. Moueor ad hoc, quia testimonium Pontificis, aut Concilij non est formalis ratio credendi, sed applicatio testimonij Dei, seu reuelationis aliàs factæ à Deo,quæ extat in scriptura,aut constat ex traditione;ea enim,quæ Pontifex, aut Concilia definiunt, vt fide credenda aliàs erant reuelata, & tunc incipiunt esse de fide; non quia tunc primò reuelentur,sed quia sufficienter,& efficaciter applicatur reuelatio infallibili quadam regula,qua applicatione posita tenemur credere obiectum definitum ob definitionem,tanquam conditionem,& ob reuelationem aliàs à Deo factam,tanquam ob rationem formalem. Id autem, quod non est ratio formalis credendi, sed tantum conditio, non debet credi fide diuina. Id quod non est obiectum formale fidei, sed tantum conditio non esse necessario actu fidei credendum, sed sufficit alias prudenter iudicari, fert communis Doctorum sententia. Testimonium Pontificis non esse rationem formalem credendi actu fidei, docet Molina 1. part. quæst. 1. art. 2. disp. 1. & 2. vbi ait Pontificem non facere de fide ea, quæ antea non erant reuelata, & quorum non erat in re sufficiens motiuum, vt actu fidei crederentur, sed tantum applicare motiuum, quod antea latebat, seu non erat ita sufficienter applicatum,vt prudenter de illius existentia non possemus dubitare: de quo dicam, vbi de authoritate Ecclesiæ,itaque vt credamus actu fidei ea, quæ definiuntur à Pontifice, in tota Ecclesia admisso, sufficit applicari reuelationem diuinam, quæ sit motiuum ad credendum à Pontifice, quem verum Pontificem esse morali certitudine, & prudentissima compertum est, etsi non esset certum certitudine fidei, quia nullibi esset reuelatum talem Pontificem esse legitimè electum.

**88** Contra eamdem conclusionem, sic arguunt iidem authores: si non esset de fide hunc numero Pontificem esse Pontificem, possemus dubitare, an esset verus Pontifex, eo autem ipso,quod possemus dubitare, an sit verus Pontifex, dubitare etiam liceret, an obiecta ab illo definita essent vera, vel an illius definitiones alicuius essent valoris: ergo non teneremur credere obiecta ab ipso definita.Respondeo,hanc esse ineptam consequentiam. Hoc non credimus actu fidei Theologicæ:ergo de illo possumus prudenter dubitare. Etsi enim reuelatio, quæ est fidei obiectum, sit quæ maximè excludit rationem dubitandi,sunt alia plura de quibus non possumus prudenter dubitare, sicuti modo non possum ego dubitare esse Neapolim, etsi nunquam hanc viderim ciuitatem,neque sciam, reuelatum esse, talem dari ciuitatem. Ea autem omnia, quæ prudenter non possunt dubitari, & aliàs credi necesse est ad actum fidei Theologicæ eliciendum, etsi simili actu non credantur, cadunt sub eodem præcepto,sub quo cadit actus fidei Theologicæ, ad quem illorum assensus deseruit. Ratio est,quia virtus percipiens aliquod obiectum percipit indirectè omnia,quæ ad illud necessaria sunt.Hac ratione omnes actus naturales, qui necessario supponuntur ad actum fidei Theologicæ cadunt sub eodem præcepto, quo adstringimur ad formalem actum fidei Theologicæ, etsi illi formaliter Theologici non sint. Sic in hac materia, etiamsi de fide non esset hunc numero hominem non esse Pontificem, quia tamen hoc prudenter à nemine potest dubitari, sed omnes iudicare debent, verum esse Pontificem, & ita iudicare necessarium sit ne illius definitiones actu fidei credendas esse negentur, eodem præcepto, quo tenemur credere actu fidei obiectum à Papa definitum, tanquam fidei articulum tenemur iudicare, illum esse verum Papam, saltem actu naturali, si motiuum supernaturale non subsistit ad id iudicandum fidei actu.

**89** Obiicit Puente Hurt. disp. 37. sect. 2. testimonium Papæ esse formalem rationem credendi, & Deum medio vero Papa loqui, sicuti loquutus est medio Isaia, & aliis Prophetis, qua ratione non loquitur medio Papa non vero, sed falso existimato, & ita illius definitiones credi non poterunt fide diuina. Respondeo Papam non recipere nouam reuelationem à Deo, dum obiectum fide credendum definit, sed tantum applicare reuelationem præexistentem. Rem hanc latius, & ex professo exagitatam tradam punct. 9.

**90** His non obstantibus, sto sententiæ affirmanti hunc numero hominem v. g. Innocentium X. esse verum Papam, & hoc numero Concilium v. g. Tridentinum esse obiecta fide diuina credenda. Ratio est, quia etsi hoc necessarium non sit ad credendum fide diuina obiecta definita à Pontifice, seu Concilio, secundum hanc sententiam sincerius defenditur, & clariùs explicatur infallibilitas definitionum, maximè in sententia eorum, qui asserunt Deum loqui medio Papa definiente, sicuti loquutus est mediis aliis Prophetis. Est insuper hæc sententia sanctissimæ sedi gratior, quæ maiorem reuerentiam defert, quam opposita, & aptior ad errores hæreticorum, qui de summa Pontificis dignitate indignè sentiunt, confutandos.

**91** Præterea si de fide non esset hunc numero hominem esse verum Papam, neque esse de fide illius antecessorem talem fuisse, & sic de tota retro serie Pontificum de fide non esset fuisse Papas legitimos, atque ita rueret tota veræ Ecclesiæ certitudo, si enim Pontifices legitimi non fuissent, neque Episcopi, & Sacerdotes essent legitimi. Qua ratione argumentantur hæretici contendentes saltem à tempore Vrbani defecisse legitimam Episcoporum successionem. Insuper nec de fide esset dari veram Ecclesiam, quæ tota ab vno capite dependet, sine quo Concilia nihil valerent. Celebrata enim sub Pontifice ficto, seu non legitimo, legitima non essent. Accedit in Conciliis specialiter in Bulla Martini V. apud Concilium Constantiense disponi primum omnium exigendum esse ab hæreticis, qui Ecclesiæ Catholicæ volunt reconciliari, vt credant Papam canonicè electum, qui pro tempore fuerit, eius nomine expresso esse successorem Petri, & habere supremam potestatem in Ecclesia: ergo hoc ex mente Conciliorum, & præcipuè Martini V. in prædicta Bulla fide credendum est. Deinde concilia non distinguunt inter Pontificem in communi, & hunc numero Pontificem, qui nunc sedet cum totius Ecclesiæ consensione, sed hunc cum eadem veneratione, & fide amplectuntur: sic Chalcedonense Concilium recepit nominatim Leonem Papam II. Synodus Agathonem, Mileuitanum Innoc. III. & sic de cæteris.

**92** Censeo insuper, eo ipso quod hic numero Pontifex à tota Ecclesia sit receptus, verum Pontificem esse fidei certitudine credendum esse, antequam aliquid definiat. Ratio est, quia totum motiuum ad hanc veritatem credendam subsistit ante definitionem, ante hanc enim est reuelatio vniuersalis pro omnibus Pontificibus legitimè electis, & est euidentia moralis hunc numero Pontificem à tota Ecclesia receptum esse contentum in vniuersali reuelatione, seu esse vnum ex illis, pro quibus reuelatio facta est, quod sufficit pro fidei actu.

Ad intelligentiam huius doctrinæ distinguere oportet duo, quæ ferè omnes confundunt; videlicet aliud esse hunc hominem esse legitimè ad Pontificatum electum, aliud esse verum Pontificem. Primum dicit esse capacem electionis passiuæ, & esse electum ab his, penes quos est eligendi authoritas cum omnibus requisitis ad electionem. Secundum est habere authoritatem Pontificiam datam à Deo, electione supposita, & specialem Spiritus sancti assistentiam. Ex his igitur primum est moraliter euidens propter Ecclesiæ testimonium, non tamen est reuelatum, nec fide diuina credi necesse est, sed postquam creditur propter moralem euidentiam ex consensu totius Ecclesiæ, & speciali assistentia Dei erga suam Ecclesiam postea creditur assensu fidei illum esse verum Papam, quia reuelatum est omnem legitimè electum esse verum Papam. Vnde prior assensus explicat subiectum reuelationis vniuersalis, & ostendit hunc hominem in tali subiecto contineri; sicuti quando credo Petrum contraxisse originale, quia reuelatum est, omnem descendentem ex Adamo illud contrahere, non credo fide diuina Petrum esse hominem, & ex Adamo descendentem, sed id supponitur iam præiudicatum ad fidei assensum, vt ex Puent. Hurt. sententia dicebam. Sic cum credo Innoc. X. legitimè electum esse verum Papam; ad hunc actum credendi supponitur præiudicatum illum esse legitimè electum, & de illo legitimè electo, tanquam de subiecto euidentia morali cognito, per actum fidei enuncio esse verum Papam. Teneor etiam præcepto fidei ad actum, quo iudico esse legitimè electum, & si hic actus fidei non sit, quia hoc obiectum est euidenter credibile, & morali euidentia certum, & aliàs talis actus requiritur ad assensum fidei. Fides enim, sicuti quælibet alia virtus, non solum obligat ad suos proprios actus, sed ad omnes, qui ad illos prærequiruntur.

**94** Addò insuper definitionem à Pontifice latam posse conducere, vt actu fidei credam, hunc hominem definientem pro tota Ecclesia esse verum Pontificem, quia per huiusmodi definitionem nouum fundamentum habeo, vt mihi persuadeam, illum esse contentum in eorum numero, pro quibus vniuersalis reuelatio facta est, quia de diuina prouidentia credi non potest permissuram falsum Pontificem totius Ecclesiæ consensione definire aliquid pro tota Ecclesia. Vnde eo ipso quod videam Pontificem aliquid definire antequam actu fidei definitionem credam, habeo ex ipsa definitione applicationem quandam moraliter certam, & simul cum aliis fundamentis moraliter euidentem reuelationis vniuersalis factæ pro omnibus legitimè electis ad hunc hominem, qua posita applicatione, tanquam conditione credo actu fidei illum esse legitimum Pontificem propter Ecclesiæ reuelationem, & postea credo ipsum obiectum definitum fidei actu, aut discursu Theologico secundum definitionis qualitatem.

**95** Ex hac doctrina facilè respondetur Puente Hurt. ad afferenti definitionem non conducere ad credendum hunc numero Papam esse verum Papam, quia qui dubitat de legitimatione Pontificis, poterit etiam dubitare de legitimatione definitionis ab ipso latæ, & prius est fateri hunc Pontificem esse legitimum, & postea illius definitioni tanquam certæ, & infallibili assentire. Mitto definitionem innitentem reuelationi præhabitæ, à Pontifice propositæ legitimam fore, etiamsi Pontifex tantum esset inuincibiliter talis existimatus, & non verus Papa. Respondeo igitur definitionem ipsam antequam legitima censeatur eo ipso, quod feratur fundamentum præbere ad credendum hunc numero Pontificem esse legitimum, quo credito postea illius definitioni, tanquam legitimæ credendum est. Vnde posset contingere, vt si quis non haberet fundamentum sufficiens ad credendum hunc hominem esse verum Papam, quia vniuersalis reuelatio illi non erat sufficienter applicata pro hoc homine, postquam videret ipsum aliquid definire pro tota Ecclesia cum illius consensu sufficiens fundamentum haberet ad credendum Pontificem definientem esse verum Papam, & sufficientem applicationem reuelationis vniuersalis pro hoc Pontifice, qua posita applicatione posset, & teneretur credere esse verum Papam.

**96** Insuper de fide est Ecclesiam constare membris, quæ verè sint membra Ecclesiæ, cum enim sit de fide dari vnam veram Ecclesiam, de fide esse debet, dari vera membra illius in quocumque consistat ratio membri: ergo de fide etiam est Ecclesiam constare vero capite, non enim minus indiuiduatur, & componitur Ecclesia ex capite, quam ex membris, & semper per ordinem ad vnum caput etiam summa sede vacante, intelligitur: ergo cum illi omnium fidelium consensu aliquod caput præficitur, fide tenendum est illud esse verum caput. Idem quod de hoc numero Pontifice diximus, de hoc numero Concilio intelligendum est. Eadem enim ratione de vtroque Doctores sentiunt.

**97** Obiicies: etiamsi reuelatum sit omnem legitimè electum esse verum Papam, non constat hunc hominem, qui modo Ecclesiæ præest, esse legitimè electum, quia de hoc in particulari nulla est reuelatio, nec nobis euidens est illum esse capacem dignitatis Pontificiæ, quia non constat, an sit ritè baptizatus, nec constare potest de intentione baptizantis. Similiter non constat Patres Concilij esse Episcopos legitimos ritè baptizatos, & ordinatos: ergo non potest constare fidei certitudine Concilium ab ipsis celebratum esse legitimum.

**98** Respondeo reuelatum esse hunc numero Pontificem à tota Ecclesia receptum esse legitimum Pontificem non aliqua singulari reuelatione pro illo singulariter tradita, sed reuelatione vniuersali facta pro omnibus constat certitudine, & euidentia morali ex eo, quod à tota Ecclesia pacificè sit receptus. Ex hoc fit moraliter euidens ipsum esse baptizatum, & ex omni parte capacem dignitatis Pontificiæ, & legitimè electum, & consequenter ipsum comprehendi reuelatione vniuersali, ob quam credimus fide diuina ipsum esse verum Papam. Etsi enim forsan non repugnet eligi in Pontificem hominem aliàs incapacem, repugnat hunc pacificè à tota Ecclesia recipi: ex ordinaria enim, & speciali prouidentia Dei credendum impediendam esse electionem personæ incapacis ad Pontificiam dignitatem, & dato quod incapax eligeretur, credendum est defectum manifestandum esse, antequam ab vniuersali Ecclesia pacificè recipiatur. Si enim propter specialem assistentiam Spiritus sancti repugnat verum Pontificem rem falsam definire, multò melius ex eodem capite repugnabit totam Ecclesiam illegitimum Pontificem,tanquam verum agnofcere. Quod refertur de Ioanne VIII. videlicet fuiffe fœminam, fabula eft, & hæreticorum commentum. Legatur Palao tom. 1. tract. 4. difp. 1. punct. 5. §. 2. n. 7. vbi id folidè probat ex infigni teftimonio Leonis IX. Addendum eft impedimenta iure humano introducta ad dignitatem Pontificiam ab Ecclefia auferri, feu difpenfari fi quæ funt in eo,qui ad fummum Pontificatum affumitur electione, feu eo ipfo quod eligatur. In re enim tanti momenti Ecclefiæ animus eft eam celebrare meliori modo,quo poteft,vt communi bono, & Ecclefiæ confulatur.

**99** Obiicies 2. Ecclefia errauit matrimonia eunuchorum legitima effe putans, donec hoc errore purgata fuit per Sixtum V. definitione præftita fuper hac re: ergo eodem modo poterit errare exiftimans hunc numero Pontificem effe legitimum:ergo communis Ecclefiæ confenfus non facit moraliter euidens hunc numero Pontificem contineri in vniuerfali reuelatione. Refpondeo Ecclefiam nunquam pofituè declaraffe matrimonia eunuchorum effe legitima, fed tamen ea omiffa illa permififfe, in quo nullus fuit error: poftea vero cum ad examen quæftio hæc fuit vocata veritatem Ecclefia deprehendit. In Pontifice autem Ecclefia pofituè fe habet, & illum verum effe Pontificem ipfa electione, & communi omnium fidelium receptione teftatur.

**100** Obiicies 3. legitimus Pontifex poteft in hærefim etiam externam incidere, non tamen publicam, fed apud vnum, vel alterum manifeftatam, quo crimine commiffo cadet à fua dignitate, & non erit verus Pontifex; nihilominus talis communiter à tota Ecclefia exiftimabitur eadem ratione, ac antequam in hærefim incideret: ergo tota Ecclefia poteft errare cultum veri Pontificis deferendo homini, qui in re verus Pontifex non fit:ergo illius teftimonium non eft fufficiens applicatio reuelationis vniuerfalis, vt ex vi illius actu fidei credamus, hunc numero hominem effe verum Pontificem. Deinde cum certo nobis non poffit conftare Pontificem à fide non defeciffe, fidei certitudine non poteft nobis effe notum illum effe legitimum Pontificem. Refpondeo verum effe Pontificem poffe in hærefim incidere, vt cum communi fententia tenent Bannez, Caiet. Driedo, Canus, Sotus, Corduba, Aragon, & Valentia apud Palao fupra, qui graues refert hiftorias, ex quibus conftat lapfos effe in hærefim Victorem V. Marcellinum, Liberium, Honorium, & Anaftafium II. Nihilominus fic in hærefim lapfum non cadere à fua dignitate,fed eam retinere,efféque verum Pontificem, quoufque ab Ecclefia declaretur crimen hærefis ab eo commiffum. Ita Bann. Caiet. Sotus, Canus, Corduba, & Valentia apud eundem Palao, quos ipfe ibidem fequitur.

**101** Obiicies 4. Accidit aliquando in Ecclefia effe exiftimatos veros Pontifices, qui tales non erant: ergo Ecclefia poteft errare in vero Pontifice proponendo. Nec fide certum eft legitimum effe Pontificem eum, qui ab Ecclefia vniuerfim talis cenfetur. Refpondeo omnia fchifmata frequenter nafci priufquam ab vniuerfa Ecclefia Pontifex, vt talis fit receptus, neque vnquam poftquam tota Ecclefia ad Pontificiam dignitatem electum, vt verum Pontificem admifit, & Chriftiani Principes, & vniuerfum Catholicorum refpublicæ abfque vlla hæfitatione obedientiam alicui, vt vero Pontifici detulere fubortam fuiffe prudentem dubitandi rationem circa illius legitimam dignitatem.

**101** Ex hac doctrina infero, ad credendum ea infallibilitate, qua credi debent definita à concilio legitimo, hoc concilium legitimum effe fufficere præco-gnofci certitudine naturali moraliter certa, & eui-denti concilium effe legitimum, & poftea hoc ip-fum à concilio definiri, quia fuppofito tanquam conditione iudicio moraliter certo, & euidenti circa concilij legitimationem poftea omnia reuelata à concilio poffunt credi eo certitudinis gradu, fub quo funt definita. Cum autem vnum ex definitis fit ipfa legitimatio concilij, hæc credenda eft authori-tate concilij interueniente, ficut & cætera alia ab eodem concilio definita.

**103** Obiicies 5. Non poteft effe euidens moraliter omnes Epifcopos, quibus conftat hoc numero con-cilium, effe baptizatos, non effe hæreticos, aliaque huiufmodi requifita, vt fint legitimi miniftri con-cilij: ergo non poteft effe fufficiens applicatio reue-lationis vniuerfalis, refpectu huius numero concilij, vt actu fidei legitimum effe credatur. Refpondeo effe moraliter certum, & euidens maiorem partem Pa-trum concilij effe legitimos illius miniftros, effe ba-ptizatos, validè ordinatos, & habere omnia requifi-ta, vt validè concilio affiftant. Eft enim moraliter impoffibile in terris Catholicorum, vbi religio vi-get, maiorem partem Epifcoporum non effe legiti-mos, aut aliquo impedimento dirimente laborare, vt fint legitimi confiliarij, quod omnibus fit occul-tum: repugnat enim moraliter falfam religionem animo incidentem exterius non erumpere, & ex malis fructibus, quos femper malæ arbores faciunt, has non agnofci. Mitto Bellarm. tom. 1. lib. 2. de concil. authorit. dixiffe ad authoritatem concilij fufficere eos conuenire, qui externè regunt Eccle-fiam, quamuis non fint baptizati, aut fint hæretici. Neque hanc fententiam improbo ex eo quod durum videatur velle Deum fuam Ecclefiam regere flagitio-fis miniftris, quia hæc ratio mihi efficaciter fuadet nunquam Deum permiffurum hæreticos, aut non baptizatos concilio Catholicorum his vitiis occul-tis adfuturum. Quod autem cafu quo id permitte-ret concilium effet validum magis extollit quam deprimit Dei prouidentiam erga fuam Ecclefiam, quia melius huic effet concilium ab hæreticis cele-bratum, validum effe, cum tunc ad Dei prouidenti-am pertineret prohibere, ne falfum aliquod dogma in concilio definiretur, & per flagitiofos miniftros veram doctrinam fuam docere Ecclefiam, iuxta illud *Matth. 29. Super cathedram Moyfis federunt fcribæ: omnia ergo quæcumque dixerint vobis facite, &c.* quam in ea celebrari aliquod inualidum concilium abfque affiftentia Spiritus fancti, quod communiter in tota Ecclefia verum, & legitimum cenferetar.

**104** Hæc dixerim non animo rem definiendi, non enim ad noftram quæftionem neceffarium eft, fufficiet enim afferere, implicare moraliter maiorem Patrum par-tem, qui concilio affiftunt, non effe illius miniftros legitimos feu effe hæreticos, aut non baptizatos. Hæreticos, quorum crimen ab Ecclefia declaratum non eft, fore legitimos concilij miniftros cafu, quo illi affifterent, poteft fuaderi, quia Epifcopus, qui in hærefim labitur, non cadit à fua dignitate, neque iurifdictione Epifcopali cadit quoufque ab Ecclefia eâ priuetur, vel faltem illius declaretur crimen vt de fummo Pontifice paulo antea dicebamus. Non ba-ptizatos fore legitimos concilij miniftros difficilius eft, quia hi non pertinent ad Ecclefiam, nec funt verè Epifcopi, fed fictè, & apparenter: ideo credo hos effe illegitimos miniftros, & certius eft mihi, neque hos, neque hæreticos vnquam Deum permif-furum intereffe concilio, quod Catholicorum Ec-clefia legitimum effe inuincibiliter iudicat, præcipuè in eo numero, vt propter illorum illegitimationem concilium poffit illegitimum euadere.

**105** Obiicies 6. non eft de fide Chriftum effe fub fpeciebus huius numero hoftiæ quod docent Soarius tom.3. in 3. partem difp.65. fect. 2. & Vafquez 1. 2. difp.201. num. 49. qui grauiter reprehendit Caiet. oppofitum afferentem, neque hunc infantem, quem baptizari vidimus effe in gratia, aut hanc recipi ab hoc homine accedente ad facramentum pœnitentiæ, etfi fint vniuerfales reuelationes, quibus reuelatum eft, Chriftum effe fub fpeciebus cuiufcunque hoftiæ ritè, & rectè confecratæ, & omnem accedentem cum debita difpofitione ad facramentum gratiam recipere: ergo ficut hæ reuelationes vniuerfales non poffunt applicari his indiuiduis affignatis, vt ea actu fidei credantur, ita nec vniuerfalis reuelatio qua traditur omnes legitimè electos ad fummum Pontificatum verè effe Petri fucceffores, & veros Papas poteft applicari huic numero Pontifici ab Ecclefia recepto.

**106** Refpondeo, difparem effe rationem, quia non eft moraliter euidens eo gradu, quo euidentia credibilitatis requiritur ad actum fidei hanc hoftiam ritè effe confecratam à legitimo miniftro, non enim eft teftimonium vniuerfalis Ecclefiæ, quod hoc fuadeat, ficut eft ad fuadendum hunc numero Pontificem effe legitimè electum. Idem potiori iure dicito de hoc homine accedente ad facramentum pœnitentiæ, cum nec ipfi poffit euidenter conftare accedere cum difpofitione requifita. Similiter nemini poteft euidenter conftare euidentià fupradictâ baptizantem infantem habere intentionem illum baptizandi. Excipe tamen eum, qui baptizat infantem, in quo nulla requiritur difpofitio ad gratiam baptifmi recipiendam, talis enim baptizans poteft euidenter cognofcere fe habere intentionem baptizandi puerum, & cum nulla fpecialis qualitas requiratur ex parte miniftri baptizantis, nec difpofitio ex parte infantis baptizati; ille, qui euidenter cognofcit fe ex intentione baptizaffe puerum, habet fufficientem applicationem reuelationis vniuerfalis, qua reuelatum eft, omnem legitimè baptizatum gratiam recipere, refpectu huius pueri, ac proinde hic poteft fide diuina credere puerum illum gratiam recepiffe, ac in illa permanere per totum tempus, quod rationis vfum præcedat, in quo nullus gratiam amittit, quia hæc non nifi per peccatum liberè commiffum deperditur. Ita fentit Tannerus q.1.dub.3. n.71.