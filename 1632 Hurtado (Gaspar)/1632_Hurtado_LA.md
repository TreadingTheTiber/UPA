## DIFFICVLTAS XIII.

*Vtrùm ſit de Fide hunc numero Papam, v.g.Vrbanum Octauum, eſſe verum Papam?*

NON Procedit difficultas deſummo Pontifice nondũ omnino pacificè ſuſcepto ab Eccleſia; quia adeſt occaſio aliqua prudens ſuſpicandi eius electionem non eſſe legitimam, quia tunc non eſt de Fide eum eſſe verum Papam, ſed tantum procedit de ſummo Pontifice abſque ſuſpitione, & controuerſia aliqua ſuſcepto ab Eccleſia, vt nunc ſuſceptus eſt Dominus noſter Vrbanus VIII. an ſcilicet Fide diuina credendum ſit eum eſſe verum Papam?

Turrecrem. lib. 4. ſum. §. 2. cap. 9. Albert. de agnoſcendis aſſertionibus, q. 5. Caiet . 2. 2. q. 1. art. 3. in reſpon: ad 4. Bañ. art. 10. in prioribus comment. dub. 2. ad 2. Can. lib. 6. de locis, cap. vlt. Vega in Trident. cap. 39. Corduba. lib. 1 quæſt. 17. Caſtro lib. 1. contra hæreſes, cap. 9 & alij vſque ad viginti ſeptem Doctores docent non eſſe de Fide hunc numero hominem, ſeu Papam, v.g. Vrbanum Octauum (quamuis abſque controuerſia à tota Eccleſia ſuſceptum) eſſe verum Papam, quia Deus id non reuelauit, & quod Deus non reuelauit non ſit de Fide diuina. Quod confirmari poteſt, quia nullus poteſt eſſe verus Papa, qui non ſit baptizatus, ſed non cõſtat de Fide, quod hic homo, ſeu Papa ſit baptizatus, ergo non eſt de Fide, quod hic homo, ſeu Papa ſit verus Papa.

Quod ego anno Domini 1601. adducto in exemplum Clemente VIII. qui tunc erat Pontifex Maximus, palam, & in luce omnium defendi in Academia Complutenſi in Gymnaſio Theologorum in actu, qui dicitur *Magna*, qui vnus erat ex nouẽ, quos tunc, nunc enim octo tantũ Academia ad Laureã Doctoralẽ conferendã exigebat: verſabar ego tunc in Collegio Maiori, ibiq; *Primarius*, ſic dicitur, Artiũ Regẽs eram. Propoſitioni prædictæ, vti moris eſt, ſubſcripſerunt D. Gregorius de la Cãmara Decanus Complutenſis, Cathedræ Sacræ Scripturæ Regens emeritus, & D. Aluarus de Villegas, Cathedræ Veſpertinæ ſacræ Theologiæ Præfectus. Re tamen ad ipſum Clementem delata, Romam ab eo vocati ſuimus (non carcerati, vt quidã falſò ſcribit) ad rationẽ dictæ propoſitionis reddendã; iamq; viæ accingebamur, cum obtentũ eſt à Pontifice, vt res in Hiſpania tranſigeretur, datis ad id iudicibus, à quibus re exactè diſcuſſa innoxij prorſus, & indemnes declarati doctrinaq; ipſa ſana planè iudicata. Pẽdẽte interim cauſa, cum peractis omnibus Theologiæ actibus vocandi iam eſſemus ad Laureã Doctoralẽ ordine à Doctoribus aſsinando iuxta cuiuſcuiuſq; merita, ingenium, & Doctrinã, vt moris eſt in Academia Complutenſi, triginta & quinq; Doctoribus mihi ſuffragãtibus, ex duobus & quadraginta, qui tunc ius habebant ſuffragij, primus ego inter omnes deſignatus fui. Victoria hæc ſummo ſemper in loco mihi reponenda, quippè ex decem viris, qui ardentiſſimè de ordine, & loco à Doctoribus præſcribendo contendebamus: ſeptem Collegæ fuerunt maiores: octo liberaliũ Artiũ Regẽtes: & quatuor deinceps Rectores Academiæ. Secundũ locũ obtinuit D.D. Ioannes de Pereda Primarius Scoti Cathedræ Regens, mox periculo ingeniorum facto, præ alijs Canonicus. Conchenſis dictus: poſtea Eccleſiæ Ouetenſis Epiſcopus, & Archiepiſcopatus Toletani Gubernator, ſummus plane in ſacra Theologia vir. Tertius fuit Andreas Merino, Primarius Cathedræ ſancti Thomæ Regens. Quartus, Melchior Boliuar, Academiæ Complutenſis Rector, Veſperarius Sacræ Theologiæ Moderator, & Canonicus Toletanus. Reliqui fuerunt ex præſtantiſsimis Academiæ Doctoribus, in quibus ſupra dictus Doctor Aluarus de Villegas, qui vti principalior Cathedræ Theologiæ Regens ſubſcripſit. Hic eſt ille, qui poſtea Canonicatum Toletanum præ Curieli, alÿſque doctiſsimis viris, qui cum eo ad id contentione litteraria certarunt magna cum laude tulit, deincepſque Gubernator Archiepiſcopatus vice Sereniſsimi D.D. Ferdinandi Cardinalis Infantis inſtitutus, & ipſi Coadiutor datus; clarior tamen multo ob integritatem, qua dum ei præfuit, ſe geſsit, & altitudine m animi, qua ille ſe eo munere abdicauit, treſq; alios oblatos ſibi Archiepiſcopatus recuſauit: cui præter alias virtutes ſingularis quædam caſtitas, imò & pudicitia fuit, adeo vt vel grauiſsimè ægrotans, ne ſorores quidem germanas lecto aſsidere permiſerit, vti ego ex earum vna accepi.

Soar. verò diſp. 10. ſect. 5. Petr. Hurt. diſput. 37. ſect. 2. & alij Recentiores in ſuis manuſcriptis docent, de Fide eſſe, hunc numero hominem, ſeu Papam, v.g. Vrbanum VIII. eſſe verum Papam, non abſque probabilitate, quia id immediatè, & in ſe ipſo reuelatum eſt à Deo, non reuelatione expreſſa, ſed confuſa ſub hac vniuerſali propoſitione: *Petrus & alij, qui poſt ipſum fuerint in Eccleſia Chriſtiana legitimè electi, ſunt Papæ, ſeu ſummi Pontifices, quilibet ſuo tempore:* ergo de Fide eſt, quod quicumque in particulari, qui fuerit legitimè electus ad dignitatem Petri, eſt verus Papa. Conſequentia patet, quia ad Fidem diuinam ſufficit pro obiecto formali; ſeu motiuo reuelatio confuſa, vt dicimus diſp. 2. difficul't. 4. ſed hic numero homo, ſeu Papa, v. g. Vrbanus VIII. qui nunc præeſt Eccleſiæ fuit legitimè electus, ergo de Fide eſt hunc numero, ſeu in particulari hominem, & Papam, v.g. Vrbanum VIII. eſſe verum Papam: Hæc etiam conſequentia patet, quia vt ſit de Fide non eſt neceſſarium, quod Fide conſtet, hunc numero hominem, v. g. Vrbanum VIII. fuiſſe legitimè electum, ſed ſufficit, quod id aliàs Fide humana prudente conſtet, vt vere conſtat, imò prudentiſſima: de Fide enim eſt, hunc numero infantem, v. g. Petrum peccatum originale contraxiſſe, quia id eſt confuſè reuelatum ſub hac vniuerſali omnem deſcendentem ex Adam contrahere peccatum originale, dum non gaudeat priuilegio diuino exemptionis, & prudentiſſimè, & certò moraliter conſtat hunc infantem, v. g. Petrum deſcendere ex Adam, & non gaudere priuilegio exemptionis; ſicut vt aliquid ſit de Fide non eſt neceſſarium, quod ſit de Fide, quod Deus illud reuelauerit, ſed ſufficit quòd Fide humana conſtet Deum illud reuelaſſe, vt dicimus diſput. 3. difficult. 3. & 4. Ex quo cõſtat ad rationem aduerſariorum: & etiam ad confirmationem, quia non eſt neceſſarium, ad id quod ſit de Fide, hunc numero hominem, & Papam eſſe baptizatum, ſed ſufficit quòd id prudenter conſtet, vt verè poteſt.